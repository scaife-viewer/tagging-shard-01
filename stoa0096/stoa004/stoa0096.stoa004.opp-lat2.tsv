1	Quis poterit unum proprie Deum nosse caelorum, 
2	Nisi quem is tulerit * * ab errore nefando? 
3	Errabam ignarus spatians, spe captus inani, 
4	Dum furor aetatis primae me portabat in auras. 
5	Plus eram quam palea levior; quasi centum inessent 
6	In umeris capita, sic praeceps quocumque ferebar. 
7	Non satis; his rebus criminosus denique Marsus 
8	Paene fni factus herbas incantando malignas. 
9	Sed gratias Domino — nec sufficit uox mea tantum 
10	Reddere — qui misero uacillanti tandem adluxit! 
11	Adgressusque fui tradito in codice legis, 
12	Quid ibi rescirem; statim mihi lampada fulsit. 
13	Tunc uero agnoui Deum (unum) summum in altis, 
14	Et ideo tales hortor ab errore recedant. 
15	Quis melior medicus nisi passus uulneris aestus? 
16	Multi quidem bruti et ignoti, corde sopiti, 
17	Nil sibi proponunt cognoscere; more ferino 
18	Quaerunt, quod rapiant aut quorum sanguine uiuant. 
19	Dummodo laetentur saginati uiuere porci, 
20	Ingerunt ut tumulum ferculum, dum diuitiis plaudent. 
21	f Mutabuntur paupera ueste fastidiis. 
22	Sufficeret illis utique, quod promptius edunt. 
23	Si pinguis est opibus, sibi sit; si Caesari dignus, 
24	Quid sua praeponit fragilis nec respicit ullum? 
25	Communicet immo talis bonitatem in omnes, 
26	Cui Summus diuitias, honores addidit altos. 
27	Nec enim uitupero diuitias datas a Summo, 
28	Sed culpandus erit, qui superextollitur illis. 
29	Suadeo nunc ergo altos sic et\'humiles omnes, 
30	V t legant assidue uel ista uel cetera legis. 
31	Aspic(it)e, quoniam breuis est nobis credita uita; 
32	Discite, quapropter moriamur nati, prudentes! 
33	Quid hebetes morimur, quid profuit lucem uidisse? 
34	Si nihil inquiras, hoc est beluarum adesse. 
35	Certe Deus summus hominem praeposuit aruis, 
36	Non feram nec pecudem. Cur nos similemus ad illas? . 
37	Omnipotens uoluit hominem sibi praebere laudes; 
38	Idcirco futura docuit nos ipse diuinos. 
39	Quae ut crederemus, non tantum uerbo sonauit, 
40	Sed et demonstrauit fortia Pharaone decepto. 
41	Non solum hoc fecit: et Noe sub tempora quoque 
42	Ostendit, quae poterat, quoniam Deum nemo quaerebat. 
43	Mitior exinde paulatim coepit adesse 
44	Diluuio facto, quo posset terra repleri. 
45	Iam paene medietas annorum sex milibus ibat, 
46	Et nemo scibat Dominum, passimque uiuentes. 
47	Sed Deus, ut uidit hominum nimis [ut] pectora clausa, 
48	Adloquitur Abraham, quem Moyses enuntiat ipsum. 
49	Ipse dedit legem populo Pharaone necato, 
50	Et quis esset, Dominus ipse se praedixit ab illo. 
51	Nec una contentus prophetica uoce se promit, 
52	Sed multos adhibuit testes, qui de illo clamant. 
53	Hunc ergo, cum legitis multorum praeconia uatum , 
54	Inuenietis eum carnem inuenisse pro nobis. 
55	Vnde nunc erratur, ordinasse talia Summum, 
56	Et quasi subsannant, nec sciunt, quod ab ipso ridentur ! 
57	Interdum subicio, qualiter praelegi prophetas, 
58	Et rudes edoceo, ubi sit spes uitae ponenda. 
59	Quid Deus in primis uel qualiter singula fecit, 
60	Iam Moyses edocuit; nos autem de Christo docemus. 
61	Non sum ego uates nec doctor iussus ut essem, 
62	Sed pando praedicta uatum oberrantibus austris. 
63	Ergo mei similes, quos raptim aura deportat, 
64	Quaerite iam portum, ubi sunt pericula nulla. 
65	Agricola doctus tempestiva longe dinoscit 
66	Et, priusquam ueniant, recolligit se sub antra. 
67	Estote prudentes, quod imminet ante uidete 
68	Et, priusquam ueniant clades, prouidete saluti. 
69	Ignauia pueris opus est, non certe robustis: 
70	Si decet hoc rudibus, non conuenit aeuo maturis. 
71	Quae quidem pars hominum non sit moderata, uetusta 
72	Sic erit ut perna minime salfacta: putrescat. 
73	Nemo petram subicit, nisi solus ignis ad escam: 
74	Saxei sic homines mollescunt sero gehenna. 
75	Clamamus. in uacuum surdis referenda procellis 
76	Et lumen offerimus caecis sine causa praebentes. 
77	Stat miles ad missam: unus audit, et excutit alter 
78	Nec accipit corde monita, sed perditus errat. 
79	Quis modo delinquit (iudices estote de istis!), 
80	Qui monet aut ille, qui non uult dicto parere ? 
81	Spero, reus non est, qui Caesaris dictus obaudit, 
82	Contrarius autem perdit suam uitam superbus. 
83	Interdum quod meum est, qui prius erraui, demonstro 
84	Rectum iter uobis, qui adhuc erratis inanes. 
85	Vos tamen eligite, arbitrio uestro placentes, 
86	Quis uelit uenenum aut suauia pocula uitae! 
87	Bonum et malum est in ista natura creatum, 
88	Vt homo post -fata probetur quis Deo dignus. 
89	Adgredere iam nunc, quisquis es, perennia nosse: 
90	Disce, Deus qui sit uel cuius nomine adsit! 
91	Est Deus omnipotens, unus, a semetipso creatus, 
92	Quem infra reperies magnum et humilem ipsum. 
93	Is erat in uerbo positus, sibi solo notatus, 
94	Qui pater et filius dicitur et spiritus sanctus. \' 
95	Sed ex quo decreuit mundum conponere signis, : 
96	Ignem interposuit metuendum angelis ipsis. 
97	Quos tamen distribuit minoris potentiae factos, 
98	Vt regerent caelos et terram et subdita terrae. 
99	Hunc ergo nec ipsi nuntii dinoscere possunt, 
100	Qualis sit aut quantus, nisi quod praecepta sequuntur. 
101	Est honor absconsus nobis et angelis ipsis, 
102	Quod Dei maiestas, quid sit, sibi conscia sola est. 
103	Relucet inmensa super caelos et sine fine; 
104	Aureum est totum, quod est quasi flammea uirtus. 
105	Illic Dei uas est, tantum sine cognita forma, 
106	Illa sunt secreta solo Deo nota caelorum. 
107	Haec gloria Dei est unica super angelos omnes, 
108	Hoc Deus est lucis aeternae, hoc spiritus aeui. 
109	In primitiua sua qualis sit, a nullo uidetur, 
110	Detransfiguratur, sicut uult ostendere sese. 
111	Praebet se uisibilem angelis iuxta formam eorum 
112	Et homini fit homo, ceterum Deus uerbo probatur. 
113	Idcirco nec poterit tanti Dei forma dinosci; 
114	Quidquid est, unum est, inmenso lumine solus; 
115	Vbi facies, oculi aut os aut membra notantur, 
116	Inde pugillo suo concludere circulum orbis. 
117	At tamen cum uoluit sciri de se ipso qui esset, 
118	Numine de tanto fecit se uideri capacem. 
119	Sunt quibus in ignem apparuit uoce locutus; 
120	Sumptus est in carnem, quem regio nulla capebat. 
121	Hic Deus omnipotens, Dominus suae conditionis, . 
122	Cum sit inuisibilis, facit se uideri quibusdam. 
123	Qui formatur modo, (modo) se diffundit in auras, 
124	Cuius nec initium nec finem quaerere fas est. 
125	Hic sine initio semper est Deus et sine fine, 
126	Qui, prius quam faceret caelum, ferebatur in aeuum; 
127	Quicquid tenet caelum, prospicit ubique de caelo 
128	Et penetrat totum oculis et auribus audit. 
129	Huic ergo placuit carnalem mundi tenorem, 
130	Vt exaltaretur sola sempiterna maiestas. 
131	Nam, quod erat ante, referre nunc ardua res est; 
132	Sit licet descriptum, non sit nobis cura de illis. 
133	Cum haec, quae uidemus, non possumus tangere tota, 
134	Quis poterit scire, quid sit trans Oceani finem? 
135	Et caelum uidemus, sed illic quid intus agatur, 
136	Nullo datur scire, donec fiat exitus aeui. 
137	Sufficiat tantum de futuro nosse promissa; 
138	Ad illa tendamus cupidi, tota mente deuoti. 
139	Sicut auis Phoenix meditatur a morte renasci, 
140	Dat nobis exemplum, post funera surgere posse; 
141	Hoc Deus omnipotens uel maxime credere suadet, 
142	Quod ueniet tempus defunctorum uiuere rursum; 
143	Sit licet nunc puluis, iaceant licet ossa nudata, 
144	Integratur homo, [ut] fuerat qui mortuus, olim, 
145	Et gratia maior tunc erit (quam) istius aeui, 
146	Non dolor nec lacrimae tunc erunt in corpore nostro, 
147	Non caro recipiet ferrum, non pustula surget. 
148	Hoc Deus instituet, ut sit illi gloria maior. , 
149	Hic fecerat primum hominem, ut esset aeternus, 
150	Sed ruit in mortem neglectis ille praeceptis. 
151	Propter quae storias tantas Deus esse parauit, 
152	Vt inuentiones diabuli detergeret omnes. I 
153	Rectorem in terra dederat Deus angelum istum: 
154	Qui, dum inuidetur homini, perit ipse priorque. 
155	Interea iustos per ipsos cernit ad actus, 
156	Et facinerosum Cain in gehenna reservat. 
157	In scelere coepit uersari gens omnis humana, 
158	Nec respicientes, quis esset creator eorum. 
159	Quod Deus excelsus indigne pertulit illud, 
160	Delere proponit uniuersa paene creata. 
161	* Dicitur et legitur Noe liberatus ab aqua, 
162	Ceteri diluuio perierunt in caelesti. 
163	Hinc, sicat initio, paulatim terra repletur. 
164	Cessit. prios facinus, sed alter(a) clades adhaesit. 
165	Adgressi sunt stulti torrem fabricare sub astris, 
166	Vt quasi per illam possent ascendere caelos. 
167	Quod Deus ut uidit fieri sub nna loquella, 
168	Descendit et fecit., loquerentur lingua diuersa. 
169	Quos inde disparsit per insulas terrae semotos, 
170	Vt fierent gentes nario sermone loquentes. 
171	Tunc genus indocile uitam feritatis agebat; 
172	Nemo Deum sciebat, disputabat nemo de uita. 
173	Inrepserat quoniam rudibus temerarius ille 
174	Per latices animae, deprauauit mentes acerbas 
175	Persuasitque dolo coitus infandos amare, 
176	Viuere rapinis in gaudio sanguine fuso. 
177	Hanc gloriam stulti prosequuntur tempore parvo; 
178	Quo nulla uenia liberat, se dicendo seductos. 
179	Si suadet adulter, culpa est tua prosequi talem; 
180	Non ille te damnat, sed tu tua sponte te damnas. 
181	Errabant indocti ueteris fallacia hostis, 
182	Obliti Dominum, opera maligna sequentes. 
183	Quod diu ne fieret grassatio tanta latronis, 
184	Tempore partito miseratus est tandem ablato. 
185	Conplacuit illi conloqui cum uno de multis, 
186	Vt faceret populum ad se transeundo dilectum. 
187	Ex eo coeperunt unum Deum nosse profani 
188	Et fieri populus secundum Dei decreta. 
189	Duos enim populos distinxerat ex se Rebecca: 
190	Hic prior est factus, alter ut succederet illi. 
191	In Aegypto primum Israhel concrevit alumnus; 
192	Inde Deus illos eiecit duce Moyse, 
193	Per quem dedit illis legem in monte Sina, 
194	Vt nostra posteritas Dominum cognosceret. unum. 
195	Deinde prophetas ex ipsis dicere iussit, 
196	Quod Deus in hominem depretiatur ab illis. 
197	Induxerat eos Dominus in terra promissa, 
198	Vt ibi sub lege uiuerent, donec ipse ueniret. 
199	Gens ingrata bonis noluit iugum ferre praeceptis, 
200	Sed magis in scelere prisco reuoluta florebat; 
201	Nec umquam. desinuit: hodie quoque talis habetur; 
202	Praetermisso Deo luxurias saeculi mauult. 
203	Quod maxime Dominus cogit euitare dilectos; 
204	7 Abscisos in totum a saeculo praemonet esse. 
205	Si filios dixit, in illius sancta moremur; 
206	Quid foris egredimur adulteri pompa(m) sequentes? 
207	Seductor antiquus per talia decipit omnes: 
208	Inmittit luxurias, per quas perdat filios Alti; . 
209	Agonia inmittit, spe cta culis ire cruentis 
210	Aut nimis obscenis, inpudica nosse pudicis. 
211	Si fuerat castus, incestus proficit inde 
212	Et placent adrident, quae tunc mala gaudia temptant. 
213	In istis luxuriis populus primitiuus agebat 
214	Et a lege Dei semper recedebat inormis. 
215	Ad quos emundandos saepe Deus misit alumnos, 
216	Vt illos corrigerent deprauatos denuo Summo. 
217	Excipere numquam uoluerunt dicta diuina, 
218	Sed uoluntate sua saeuierunt semper inepti. 
219	Mactabant iustos redarguentes illos inique, 
220	Dum nollent accipere frenum disciplinae caelestis. 
221	Esaiam serrant, lapidant Hieremiam erecti, 
222	Iohannem decollant, iugulant Zachariam ad aras. 
223	Et uenit et ipse, fuerat qui praedictus ab illis, 
224	Et patitur, quomodo uoluit, sub imagine nostra. 
225	Cuius in exitio omnis prophetia repleta est, 
226	Dixerat hunc Daniel nouissimum esse prophetis. 
227	Is erat, quem propter uates (de tuba canebant, 
228	In sua uenturum propria, quem sui negarent. 
229	Inprouidi semper et dura ceruice recalces,- 
230	Dum respuunt formam, sacramenta legis amittunt. 
231	Non illos iustitia humilis caro nata refregit, 
232	Nec bonitas tanta aut aegrorum cura de uerbo. 
233	O pia religio, o tam ueneranda maiestas, 7 
234	Cuius medicina taliter in terra profecit! 
235	Non ullum de ferro secuit, non enplastro curauit, 
236	Sed sine tormento statim suo dicto sanauit. 
237	Talia uidentes turbabantur mente Iudaei, 
238	Qui magis inuidia ducti sunt in zelo liuoris, 
239	Non respicientes prophetarum dicta sepulti, 
240	Quod ueniret homo talis, qui dispergeret illos. 
241	Quousque ueniret Dominus, prophetae canebant: 
242	Ex eo, quo uenit, tacuit prophetia Iudaeis. 
243	Post quem in exilium deuenerunt corde durato 
244	Nec modo dinoscunt, quapropter sint talia passi. 
245	Praedictum fuerat illis ab Esaia propheta 
246	Et (a) Danihelo similiter perdere terram; 
247	Quae non ante tamen, nisi dux ciuitatis in ipsa 
248	Penderet in ligno, fieret deserta deinde. 
249	Desubito qualis obfulsit gloria genti, 
250	Vt fieret populus, populus qui non erat ante! 
251	Non fuit adtonitus Esau, dilectus a patre, 
252	Iunior quod frater primitiua tolleret ille? 
253	Sic nec synagoga potuit cognoscere tempus, 
254	Quando et quo duce caderet de suo priuato; 
255	Sicut erat scriptum, quod auis sua tempora norunt, 
256	Nam populus iste non me intellexit adesse. 
257	Ventum est, ut ipse dominator caeli ueniret: 
258	Secundum scripturas non est conputatus ab ipsis. 
259	Praescius hoc fuerat Dominus, quasi cuncta qui nouit; 
260	Idcirco per ora prophetarum ista praedixit. 
261	Gens ceruicosa nimis semperque rebellans 
262	Dum sibi primatum uindicaret, causa resecta est. 
263	In quorum stadia gentiles esse praefecit; 
264	Dixerat hoc ante: Gentes sperabunt in ipsum. 
265	Nam lapis inmissus ipse est in fundamina Sion, 
266	Crederet in quo qui, is haberet uitam aeternam. 
267	Hunc sanctum sanctorum Daniel perungui designat 
268	Et exterminari post illum chrisma regale. 
269	Dauid illum dixit clauis configi silentem: 
270	Effoderunt, inquit, manus meas et pedes ipsi. 
271	Salomon quoque tam aperte de illo prophetat, 
272	Occidamus iustum! dicturos esse Iudaeos. 
273	Hieremias totidem crucem figurate demonstrat: 
274	Venite, mittamus lignum in pane! dicentes. 
275	Dux autem ipsorum Moyses praeconiat illis: 
276	Ante tuos oculos pendebit uita necata. 
277	Hic pater in filio uenit, Deus unus ubique: 
278	Nec pater est dictus, nisi factus filius esset. 
279	Nec enim relinquit caelum, ut in terra pareret, 
280	Sed, sicut disposuit, uisa est in terra maiestas; 
281	De uirtute sua carna(liter na)sci (se fecit) 
282	* * * * * * 
283	* * licet facere fimbriam unam. 
284	Iam caro Deus erat, in qua Dei uirtus agebat. 
285	Quid, quod prophetae canunt, inuisibilem esse uidendum, 
286	Vt claritas tanta fieret homo quoque pro nobis. 
287	Nec populus noster prosilisset in noua lege, 
288	Si non Omnipotens ordinasset ante de nobis. 
289	Hic erat Omnipotens, cuius <in> nomine gentes 
290	Crederent omnino, quod propheta dixit Esaias: 
291	Exurget in Israel homo de radice Iesse, 
292	In illum sperabunt gentes, cuius signo tuentur. 
293	Et alter dixit testem illum esse per orbem, 
294	Manifestari eum principem nationibus ipsum. 
295	In psalmis canitur: Dominus regnauit a ligno; 
296	Exultet terra, iocundentur insulae multae. 
297	Sic et patriarchae Iacob benedictio uera 
298	Paruit in gentes: Hic erit spes gentium, inquit. 
299	Sub caelo non aliud nomen est nisi Christi praelatum 
300	In cuius nomine crediderunt gentes ubique. 
301	Non ita suademur credere pro tempore clauso, , 
302	Sed propter futurum tempus, in aeterno uiuentes. 
303	Haec speranda nobis spes est, sempiterno frunisci, 
304	Non ista, quae fragilis cito mutat gaudia nostra. 
305	Sint licet diuitiae prae oculis laute fruendae, 
306	Excluderis illis substituta morte caduca; 
307	Aut si persenera[ne]ris, horrescis ipse uiuendo, 
308	Aut si ualetudo fuerit mala, quo tibi uita? 
309	Tormentum est totum, quo(d) uiuimus isto sub aeuo; 
310	Hinc adeo nobis est spes in futuro quaerenda: 
311	Hoc Deus hortatur, hoc. lex, hoc passio Christi, 
312	Vt resurrecturos nos credamus in nouo saeclo. 
313	Sic Dei lex clamat: fieret cum humilis Altus, 
314	Cederet infernus, ut Adam leuaretur a morte, 
315	Descendit in tumulum Dominus suae plasmae misertus 
316	Et sic per occulta inaniuit fortia mortis. 
317	Obrepsit Dominus ueteri latroni celatus 
318	Et pati se uoluit, quo magis prosterneret ipsum. 
319	Ille quidem audax et semper saeuus ut hostis, 
320	Dum sperat in hominem saeuire, uictus a Summo est. 
321	Per quod prius hominem prostrauerat morti malignus, 
322	Ex ipso deuictus; unde nobis uita prouenit. 
323	Adam degustato pomo mori iussus obi<u>it; 
324	Cuius de peccato morimur sic et omnis itemque. 
325	Sed iterum dixit Dominus: De ligno uitali 
326	Si sumpserit ille, in aeternum uiuat honestus. 
327	Mors in ligne fuit et ligno uita latebat, 
328	Quo Deus pependit Dominus, uitae nostrae repertor. 
329	Hoc lignum uitae Dominus praedixerat esse, 
330	Vt, qui credit ei, sic sit quasi sumat abinde. 
331	Et sumit et gustat suauiter Dei summi praecepta 
332	Et discedit, quoniam potior resurgit, a morte. 
333	Qui credit in Christo, de ligno uitae degustat, 
334	Quo fuit suspensus Dominus, (a) Moyse praedicto. 
335	Hunc ipsum Esaias humilem denuntiat esse 
336	Et nimis deiectum, fuerit quasi serui figura: 
337	Et uidimus illum, nec erat praeclarae figurae, 
338	In plaga depositus homo, sciens omnia ferre. 
339	Hic dolet pro nobis et peccata nostra reportat, 
340	Et pro facinore nostro Deus tradidit illum. 
341	Qui, cum uexaretur, tacuit sicut, agnus ad aras. 
342	Hic homo iam non erat, sed erat Deus caro pro nobis; 
343	Quo palam apparet hoc [erat] Dei nomen oriri, 
344	Quod modo praeclarum nomen apud gentes habetur. 
345	Hoc Malachiel canit propheta, qui et angelus ipse, . 
346	Cum et ludaeorum reprobet sacrificia dicens: 
347	Non erit acceptam mihi sacrificium uestrum, 
348	Sed in omni loco offerunt meo nomini gentes, 
349	Apud quos eximium nomen meum magnificatur, 
350	Qui sine cruore offerant meo nomini munde. 
351	Nam fuit is ipse humilis, latens nomine magno, 
352	Qui de semet ipso per ora prophetica clamat: 
353	Contumax non sum, ait, neque contradico nocenti, 
354	Dorsum quoque meum posui ad flagella caedendum 
355	Maxillasque meas palmis feriendas iniquis 
356	Praebui nec faciem auerti sputis eorum. 
357	Stultitia subiit multis!, Deum talia passum, 
358	Vt enuntietur crucifixus conditor orbis. 
359	Sic illi conplacuit consilium neminis uso — 
360	Nec alius poterat - taliter uenire pro nobis. 
361	Mortem adinuenit, cum esset inuidus, hostis, 
362	Quam ebibit Dominus passus, ex inferno resurgens. 
363	Idcirco nec uoluit se manifestare, quid esset, 
364	Sed filium dixit se missum fuisse a patre. 
365	Sic ipse tradiderat semet ipsum dici prophetis, 
366	Vt Deus in terris Altissimi filins esset. 
367	Hoc et ipse fremit, humilis in carne cum esset, 
368	Testaturque patrem, ut ora prophetica firmet. 
369	Ex Israel legimus hominem resurgere talem; 
370	Et homo est, inquit, et quis eum nouit in ipsis ? 
371	Hieremias ait. Hic Deus est noster aequalis, 
372	Post haec et in terris uisus est conuersatus humanis. 
373	Esaias autem: Tu es Deus, et nesciebamus: 
374	Et Deus in te est, et praeter te non alter habetur. 
375	Et quis in occasum prophetarum lege ueniret? 
376	Cantate Domino, nomen est Deus illi, qui uenit! 
377	Et psalmus de ipso quartus quadragesimus inquit: 
378	Exaltabor ego in gentibus nomine magno. 
379	Et alibi legimus: Hodie te genui, fili; 
380	Pete, et dabo tibi, et habebis gentes heredes. 
381	Certe iam apparet, qui sit Deus et quis in ipso, 
382	Et cuius in nomine crederemus gentes ubique: . 
383	Dictum est Christo meo, teneo cuius dexteram, illud: 
384	Exaudiant gentes, et imperet gentibus ipse. 
385	Quid plurimis opus est, cum res tam aperte probatur, 
386	Cum is, qui taxatur, populus iam in illo laetatur? 
387	Illi autem miseri, qui fabulas uanas adornant • 
388	Et magum infamant, canentibus rostra elusissent. 
389	Quales eos dicam? antequam dispersi fuissent, 
390	Quos nec exulatus fregit nec seruus ipsa. 
391	Si magus adfuerat, cur ergo prophetae canebant 
392	Venturum e caelo, ut esset spes gentium ipse? 
393	Si false de ipsis pronuntiant perdere terram, 
394	Quod prouenit de eis, sic erint et falsa de illo. 
395	Sed quia sunt semper spreti, quod cruenti fuerunt, 
396	Contra suum Dominum rebellant dicere magum. 
397	Nec uolunt audire, quae dixerunt uates in illos, 
398	Quod non intellegerent in totum fine sub ipsa. 
399	Ipse Deus illos descripsit: Pectore clauso 
400	Nec uideant oculis nec intellegant corde durato; 
401	Incrassauit enim cor populi huius iniqui, 
402	Vt nihil agnoscant, donec meo uerbo sanescant. 
403	Praedictus est Deus carnaliter nasci pro nobis, 
404	Vt fieret illis merito cruciatio maior: 
405	Ecce dabit Deus ipse uobis signum ab alto: 
406	Concipiet uirgo et pariet terra caelestem; 
407	Emmanuel autem uocetur, iusserat illos; 
408	Quod lingua Latina \'Dens nobiscum\' euoluit. 
409	Audite, quod ipse nutriretur melle, butyro, 
410	Et Samariam caperet, uerbum priusquam loqueretur. 
411	Sed haec est historia clausa, de qua docti reuoluunt, 
412	Vt paruulus lactans sine pugna praedas iniret; 
413	Passio cuius praedicta est taliter ante, 
414	Vt Deus passibilis fieret profuso cruore. 
415	Esaias ait: Tamquam ouis ductus ad aram, 
416	Nec uoce clamauit, patienter omnia gessit. 
417	Suffigitur clauis, quod Dauid praedixerat olim; 
418	Quem et potauerunt secundum scripturas acetum. 
419	Et in uestimentis meis, dixit, sortem[que] miserunt, 
420	Quod factum, et legimus in illo omnia gesta. 
421	Fuerunt et tenebrae factae tribus horis a sexta 
422	Festinauitque dies inducers sidera noctis. 
423	Praedictum hoc fuerat fieri per prophetam Amos, 
424	Vt tegeret subito sese per sollemnia sancta. 
425	O mala progenies, * * subdola fronte! 
426	Generaui suboles, dixit Deus, qui me negarent. 
427	Et dixit: Audite uocem tubae. — Nolumus, aiunt. 
428	Hoc dicit Ezechiel: Audient ergo gentes a longe. 
429	Vno uolo titulo tangere librum Deuteronomium: 
430	In caput eritis, gentes ; nam increduli retro. 
431	Si respuunt certe omnia supra dicta rebelles, 
432	S(c)ite quid opponunt, cum res tam aperte dicatur? 
433	Videte iam ergo, dubii qui nunc usque natatis, 
434	Quod gentes in Domini fuerint scriptura priores. 
435	Nunc ergo fas est credere, quem libri designant, 
436	Non idolis uanis, qui frustra pro uita coluntur,. 
437	Nec istis adiungi uoluptuosis et sine freno, 
438	Qui magis luxurias diligunt quam Summi praecepta. 
439	Non est culpa satis una, qui credere nolunt, 
440	Sed magis infamant: In puteum misimus illum. 
441	Quapropter et Dominus indignatus inrigat illos: 
442	Propter uos nomen meum blasphematur in gentibus, inquit 
443	Si missus in puteum, sed resurgere quare clamatur ? 
444	Ab inferis, Domine, animam meam inposuisti: 
445	Ego dormiui, ait, et somnum cepi securus; 
446	Auxilio . Domini surrexi, nihil mali passus. 
447	Et iterum dicit: In infernum non derelinques 
448	Nec dabis sanctum tuum interitum quoque uidere. 
449	Hic personans ait: Fili prophetae, ascendo, 
450	Vt Dominum dicam passum per miseriam summum. 
451	Et [in] libro psalmorum de Domini morte clamatur, 
452	Non ut illi putant Dauid de ipso referre. 
453	Aut si putant illud, congruunt uniuersa; quae dixit? 
454	Non est flagellatus Dauid nec cruce leuatus. 
455	Quid? Vaticinantur Iudaei more Saturni? . 
456	In fabulas coeunt, cum iam declinetur in illos? 
457	Non quasi maleficum alapantur cruce leuatum. 
458	Insciis, indoctis, ignorantibus talia fingunt. 
459	Quis Deus est ille, quem nos cruce fiximus? aiunt 
460	Nolentes respicere scripturas, corde caecati. 
461	Ecce canit alius repetens iterumque propheta, 
462	Cuius uoce tamen titulatur talis edictus: 
463	Nunc exurgam, ait Dominus, nunc clarificabor, 
464	Nunc exaltabor, humilem quem ante uidistis; 
465	Nunc intellegitis, nunc erit confusio uestra: . 
466	Vana cogitatis, ideo uos ignis habebit. 
467	Haec Esaias ait. Tunc sic et ipsa maiestas, 
468	Cum esset in carne, profitetur ipse quis esset: 
469	Nemo meam animam poterit auferre conatus, 
470	Sed ego sponte a me pono eam meo decreto. 
471	Ipse potestatem habeo de illa ponendi 
472	Et sumendi iterum habeo potestatem in illam. 
473	Apertius autem de iusti morte clamatur, 
474	Vt pareat magis induratos esse Iudaeos: 
475	Ecce perit iustus, nec quidem intellegit ullus; 
476	Sed erit in pacem huius sepultura dilecti. 
477	Quid illi infamant in puteum esse demissum, 
478	Cum legimus illum sepulturae traditum esse? 
479	Ignominiosi, crudeles, caeci, superbi, 
480	Qui magis de facto deberent lugere, plaudent! 
481	Inspiratus enim Salomon de ipso prophetat 
482	Et magis insequitur plenius ostendere iustom: 
483	Circumueniamus iustum, si qui [nobis] grauis esse uidetur, 
484	Qui nostris operibus contrarius ualde resistit; 
485	Exprobrat in totum nihil nostra lege teneri, 
486	Adhuc et adfirmat filium Altissimi esse. 
487	Omnimodo reprobat et nugaces aestimat esse, 
488	Abstinet et sese a nobis et in altera uadit; 
489	Nos inmundos ait et innouat altera iusta, 
490	Et sibi laetatur Dominum patrem esse caelorum. 
491	Ergo, si sermones illius sunt ueri, probemus; 
492	Temptemus hunc Deum uidentes, quid fit in illum; 
493	Interrogemus eum omni cum tormento quietum, 
494	Condemnemus eum turpissima morte\' dicentes, 
495	Haec cum fecissent, capita suspensa monebant: 
496	Saluum illum faciat pater, aut descendat abinde! 
497	Vt eos caecos Salomon ostendat aperte, 
498	Sic, quasi nunc referat, et fecisse talia culpat: 
499	Dum ista cogitant, ducti sunt in errore nefando; 
500	Excaecauit illos malitia sua saeuire. 
501	Ecce quia caeci ipsi sunt et alteros aiunt, 
502	Dixit illis Salomon: Nescierunt Dei secreta. 
503	Quaecumque dixerunt testes uniuersi priores, 
504	In Christo fuerunt facta. Aut in altero dicant? 
505	Quod ipsum si cupiunt facere frustrantes in ore, 
506	Ipsi se subsannent, uideant cam (im)pletum in illo. 
507	Quis fuit is iustus, de quo prophetae canebant, 
508	Cum nemo sit iustus in terris, nisi [e] caelo uenisset? 
509	Dauid enim princeps peccauit amando puellam, 
510	Peccauit et Salomon; et tamen paenituit illos. 
511	Cum isti tam clari et insigni reges eorum 
512	Non fuerunt iusti, sed ipsi de iusto canebant, 
513	Nec quidem Esaias uates de se talia dixit, 
514	Qui fuit ab rege Manasse de serra secatus. 
515	Alter lapidatus, alter est mactatus ad aras, 
516	Alterum Herodes iussit decollari reclusum. 
517	Omnes isti uates alia sunt morte perempti, 
518	Quod Dominus ligno pependit, uoce Moysi : 
519	\'Non quasi homo Deus suspenditur\', intimat ante; 
520	\'Aut non ceu filius hominis minas patitur\', inquit. 
521	Sic Dominus ipse cum uenisset, ista secutus: 
522	Oportet me, inquit, reprobari uoce Moysi. 
523	At ego non tota, sed summa fastigia carpo, 
524	Quo possint facilius ignorantes discere uera. 
525	Hi autem iniqui, (qui) subdole uiuere quaerunt, 
526	Iam semel cruenti perseuerant fingere uana. 
527	Infatuant stultos magis euanescere dictis, 
528	Quod crucifixus 〈sit〉, cum sic oporteret eundem. 
529	Sic enim disposuit propter primitiui ruinam; 
530	Non solum pro illo, et pro nobis uenit e caelo. 
531	Constituit populum nonum suo nomine firmum, 
532	Iuxta prophetias conpleuit omnia Christus. 
533	Ecce noua facio, Esaias clamat in ipso, 
534	Et nemo priora reputet nec antiqua sequatur. 
535	Haec noua sunt hodie sub nostra lege profecta, 
536	Quod gentes in Christo credi(di)mus dicto Moysi. 
537	Ille duos populos praedixerat esse futuros, 
538	Et quidem minorem populum praecellere dixit. 
539	Sed isti nequitiae pleni iam desperato furore: 
540	Lex nobis est data, dicunt, uos unde uenistis? 
541	Si nobis obsistunt, putant et resistere Summo, 
542	Qui uoluit nobis bonus esse * * ?,, 
543	Nec illud respiciunt ceruicosi, setis (e)rectis,. 
544	Quod semper innocuos cruciarunt lege uitata. 
545	Sic Deo fecerunt, quod erant consueti, crudeles, 
546	Et filios sese audent adhuc dicere Summi. 
547	Iam qualiter (iterum) resurrexit, supra notaui, 
548	Non de uoce mea, sed diota prophetica dixi. 
549	Praedixerat autem discipulis cuncta de sese, 
550	Qualiter a populo pateretur Petro negante; 
551	Et quia de tumulis resurgeret tertio die, 
552	Dixerat et ipsud, et conpleuit omnia dicta. 
553	At ubi surrexit, uenit ad apostolos ipse 
554	Et stetit illis in medio: Pax uobis, inquit. 
555	Inter quos discipulos non adfuit unus orantes; 
556	Cui cum referrent, discredere coepit et addit: 
557	Si prius non digitum misero, ubi claui fuerunt 
558	Aut ubi percussus de lancea, non ego credo. 
559	Tunc die Dominica rursus remeauit ad illos 
560	Et stetit illis in medio: Pax uobis, inquit. 
561	Et statim adgreditur Thomam incredulum illam: 
562	Accede propius et contange corpus ut ante. 
563	Non ego sum umbra, mortuorum qualis habetur: 
564	Vestigium umbra non facit; considera uulnus. 
565	Extendit palmas; at ille tangere coepit 
566	Et manum in latere, fuerat quo lancea fixa, . 
567	Misit et exinde prostrauit se precando: 
568	Tu Deus et Dominus uere meus! Contra quem ille: 
569	Haec quia uidisti, cresdidis ti , sed illi felices 
570	Posteri, qui credunt audito nomine tantum. 
571	Quadraginta dies cum illis ex ordine fecit, 
572	Edocuit illis multa, quae saeclo uenirent. 
573	Post cuius ascensum miracula multa fecerunt, 
574	De uerbo curabant infirmos in nomine Christi. 
575	Qui si talis erat, qualem isti perfidi dicunt, 
576	Fortia non fierent testium de uerbo per illum. 
577	Ascendit in caelos, sicut et scriptura canebat: 
578	Excipite regem, principes, caelorum in altis! 
579	Quid amplius opus est recitare cuncta de lege? 
580	Sufficiunt ista rudibus, bono corde tuenda. 
581	Quod si nec ipsi uolunt scire Deum ista legendo, 
582	Ipsi sibi reputent, quo uenerint, illo quo nolunt. 
583	Vergilius legitur, Cicero aut Terentius item; 
584	Nil nisi cor faciunt, ceterum de uita siletur. 
585	Quid iuuat in uano saecularia prosequi terris, 
586	Et scire de uitiis regum, de bellis eorum? 
587	Insanumque forum cognoscere iure peritum, 
588	Quod iura uacillant, praemio ni forte regantur? 
589	Sit licet defensor, sit licet diuinus orator, 
590	Nil morte proficiet, si uiuus in Christo negauit. 
591	Immo prius quaerat, ubi sit sua uita redacta! 
592	Sic fuerit sapiens, si ceterum uituperatur. 
593	Illi legunt iura et discunt proloquia mira, 
594	Sed superant miseros, pro quibus loquuntur, agendo. 
595	Infelix est ille, qui uenerit illis in ore; 
596	Illi ferunt laudes et ille uictoria(m) damnis. 
597	Stat miser in medio mutus, cui plus dolet intus; 
598	Illi tonant Ore et ille silentio nummis. 
599	Obstrepit interea uox adornata diurnum, 
600	Et saepe fit causa melior mala pluscula dando. 
601	Hinc pretium quaerit sapiens, hinc uincere gaudet, 
602	Etsi praue gerat, dum sit modo uictor, aegrotat. 
603	Nil sua de causa tractat, cum lucra conatur; 
604	Spem subit alterius et sua(m) posterga remittit. 
605	Multi de successu rapiuntur saeculi silua; 
606	Dum gaudent in breuia, remanent a gratia Christi; 
607	Dum cupiunt multa oculo, dum augere quaerunt, 
608	Nec Deus est illis aliquid nisi saeculi uita. 
609	Pro uentre satagitur, agon est pro ipso diurnum, 
610	Et uerum agonem spernunt pro aeterna salute. 
611	Quisque quasi uigilat sacculo, laudatur acutus; 
612	Nam qui Deum sequitur, copria iudicatur ab ipsis. 
613	0 nimium felix, saecularia si quis euitet! 
614	Sit stultus aliis, sapiens dum sit Deo summo. 
615	Ipsa spes tota, Deo credere, qui ligno pependit; 
616	Foeda licet res est, sed utilis uitae futurae. 
617	Nam populus ille primitiuus illo deceptus, 
618	Quod filium dixit, cum sit Deus pristinus ipse. 
619	Hic praeibat eos in columna nubis et ignis, 
620	Quando de Aegypto liberauit illos ad unum. 
621	Hic crudele nefas inperat de unico nato, 
622	Vt probaret Abraham, cui dixit: Parce! (d)e caelo 
623	Angelus. Et Deus est, hominem totidemque se fecit, 
624	Et quidquid uoluerit, faciet: ut muta loquantur. 
625	Balaam sedenti asinam suam conloqui fecit . 
626	Et canem, ut Simoni diceret: Clamaris a Petro! 
627	Paulo praedicanti dicerent ut multi de illo, 
628	Leonem populo fecit loqui uoce dioina. 
629	Deinde, quod ipsa non patitur nostra natura, 
630	Infantem fecit quinto mense proloqui uulgo. 
631	Hic erat uenturus conmixtus sanguine nostro, 
632	Vt uideretur homo, sed Deus in carne latebat. 
633	Non senior ueniet nec angelus, dixit Esaias, 
634	Sed Dominus ipse ueniet se ostendere nobis. 
635	Hunc mare pertimuit, hunc uenti, hunc tartarus ipse; 
636	Agnouit Dominum omnis creatura latentem. 
637	Solus nequam populus centriam erexit ad illum: 
638	\'Absit, ut sic Dominus uenerit in tali figura 
639	Hic, sicut in terra, super fluctus maris inibat 
640	Et uentis inperat, placidum ut redderet aequor. 
641	Hic legem tartaream derupit uerbo praesenti 
642	Et leuat de tumulis Lazarum die quarta fetentem. 
643	Nam qui ferebatur, cum fuisset obuius illi: 
644	Surge, inquit, iuuenis! Et [re]surrexit ille de ferclo. 
645	Archisynagogi filiam deprecatus a patre 
646	Iam exanimatam plangentibus suscitat illam. 
647	Mutum loqui fecit et surdum audire praesertim. 
648	Et caecum ex utero natum, ut uideret in auras. 
649	Post XXXVIII annis paralyticum surgere iussit, 
650	Quem admirarentur grabatum in collo ferentem. 
651	Cuius uestimento tacto profluuio sanata est. 
652	
653	Quinque panes fregit hominum in milia quinque 
654	Et quattuor milia iterum de septem refecit. 
655	Plenius ut sese Dominus demonstraret adesse, 
656	Commutauit aquas, fierent ut optima uina. 
657	In nuptias fuerat inuitatus matre cum ipsa; 
658	Quod fuit rogatus, subueniret uino defecto, 
659	Tunc iussit implere hydrias uelocius aqua, 
660	Quod prius gustauit et sic ministrari praecepit. 
661	Nec sic potuerunt Dominum cognoscere factis, 
662	Sed insanierunt, quasi nequam perdere morti. 
663	Quod ipsum concedit, quoniam sic pati decreuit; 
664	Si tamen crediderint, ueniam tunc demum habebunt. 
665	Hic est primogenitus per prophetas ante praedictus, 
666	Vt uocitaretur in terris Altissimi proles. 
667	Felices, hominum spem suam in isto qui ponunt, 
668	Nam insipientes tamquam maledictum euitant. 
669	Aeternitas illi praeparatur, Christo qui credit, 
670	Vt socius Dei sit homo post funera uiuens. 
671	Lex et prophetae docent, qui sunt Dei digni caelorum 
672	Et quibus absconsa reuelantur aurea saecla. 
673	Per tot uates numero de filio Dei clamatur, 
674	Et cluserunt oculos fili Dei primi uocati; 
675	Qui scelere facto non sunt recordati legendo, 
676	Sed perseueranter: Nos sumus electi! dicentes. 
677	Adhuc infatuant profanos balneis ire, 
678	Quos faciunt mundos ipsi Deo summo placere. 
679	Aqua lauat sordes, non intima cordis iniqua, 
680	Nec sacra sacrilega potuerunt lauare curata. 
681	Non ita praecepit Dominus, sacra ferre malignis; 
682	Et locu(tu)s iterum, ab idolis mundos haberi: 
683	Nemo sibi faciat simulacrum daemonis, inquit; 
684	Nam dixit et illis: Idolis seruire nolite. 
685	Si Deus praecepit ab idolis ualde caueri, 
686	Quid illi decipiunt gentes puros esse lauacris? 
687	Immo cum recipiunt tales, docere deberent 
688	Seruire non aliis, nisi tantum Summo placere. 
689	Dum facinus quaerunt obumbrare Christi de morte, 
690	Aperiunt ualuas passim, ut intretur ad illos. 
691	Hinc ergo depereunt, qui se putant puros ab aqua 
692	Posse Dei fieri, conscientes ante latroni. 
693	Nunc colit in uano quodlibet, nunc sancta requirit,. 
694	Nescit ubi primum occurrat inscius ille, 
695	Ac idolis seruit, iterum tricesima quaerit; 
696	Nunc azyma sequitur, qui castum sederat ante. 
697	Hoc Deo non placuit participes daemonum esse, 
698	Qui legem instituit, fieret quo transitus inde. 
699	Sunt tibi propositae duae uiae: elige, quam uis, 
700	Nec enim te findes, ut possis ire per ambas; 
701	Sed tamen ex ipsis opportunam quaerere debes; 
702	Ne cadas in fauces latronum, cautior esto. 
703	Vnum quaere Deum, qui quaerit hostia nulla,. 
704	Vt possis abolitus re surgere saeclo nouato. 
705	Quid malos attendis et iudicas sanctos iniquos, 
706	Qui tibi nullum uerbum de lege demonstrant? 
707	De uirtute Dei refertur, quam fecit in illos; 
708	Nam de sua facta scelerata dicere nolunt, 
709	Semper homicidae semper manibusque cruentis, 
710	Quos Dominus numquam potuit domare monendo. 
711	Suffecerat illis per ignauiam tanta fecisse 
712	Et dicere: Scriptum sic erat, modo credere fas est. 
713	Sed Dominus ipse obscurauit sensus eorum, 
714	Indurauit eos sicut Pharaonem in ipsis; 
715	Nec preces eorum dixit exaudire se uelle 
716	Et de terra sua proiecit illos iratus. 
717	Cum filios illos utique iam dixerat ante, 
718	Necesse uoluerat bono corde uiuere natos; 
719	Quando pater gaudet, cum sit bonus filius illi; 
720	Quod si malus fuerit, execretur odio natum. 
721	Contrarium nullus patitur sibi filium esse,\' 
722	Excluditur omnis caritas crudele de nato, 
723	Nec facit heredem illum ex asse suorum,.-. 
724	Quae si prius poterit consumere, gaudet in illum. 
725	Impium et saeuum sobolem, rei suae tyrannum, 
726	Nec obuium patitur genitor commotus ab illo. 
727	Quid isti praesumunt, cum sint adoptati, dicentes: 
728	Ex omni populo nos sumus carissimi Summo? 
729	Parricida patris semper et superbus in illo. 
730	Carus esse potest ant heres iure uocari? 
731	Si patres carnales tales detestantur alumnos, 
732	Quanto magis Dominus, superant cui fili legendi! 
733	Mansuetis, humilibus, obsequio plenis alumnis 
734	Diuidunturque bona, non impiis neque tyrannis. 
735	Adoptati fuerant manifeste fili Iudaei, 
736	Sed in testamento consecuti sunt impii nomen. 
737	Ipsi sibi reputent: Scelere commisso cruenti 
738	Qui poterant utique participes esse bonorum? 
739	Quid nobis strident, quid nos aemulantur heredes ? 
740	Fecissentque bonum, et erant in parte legati. 
741	Nec hodie tacent et Christo credere nolunt, 
742	Qui fuerat illis salutaris lege praedictus; 
743	De quo iam audistis qualiter prophetae. canebant: 
744	Venturum in terras Dominum, quem gentes adora[bu]ut. 
745	Hunc certe nos ipsum admonent cognoscere Summum, : 
746	Qui renouat hominem, peccata pristina donat. 
747	Nam et comminatur deorum cultoribus ipse : 
748	Sacrificans idolis periet in morte secunda. 
749	Quisque deos ergo sequitur fabricatos in auro, 
750	Argento uel lapide, ligno uel aeramine fusos, 
751	Cum ipsis infelix mittetur in igne refectus, 
752	Nec ibi permoritur, sed dat cruciatus iniquus. 
753	Sunt homines pecorum similes in ista natura, 
754	Qui nolunt accipere frenum Dei summi uagantes; 
755	Cum ipsi non durant seruorum talia ferre, 
756	In quorum saepe descendunt sanguine diri. 
757	Dicentes adiciunt: \'Nihil est post funera nostra; 
758	Dum uiuimus, hoc est\', et incumbunt more suillo; 
759	̒Ν ulla sit luxuria, quae nos pertranseat aeuo; 
760	Dum tempus est uitae, perfruamur omnia saecli.\' 
761	Indisciplinati clementiam Dei refutant 
762	Strenia(m) sectantes, quasi sola uita sit ipsa. 
763	Sic redeunt a Deo, qui promittit uiuere semper: 
764	Contra bonum pugnant, cum sit repugnandum iniquo. 
765	Errauimus omnes manifesto, saeculo suasi, 
766	Sed gratia Domini prouocamur credere legi. 
767	Propterea uenit et fecit trophaea latenter 
768	Et fuit homo Deus, ut nos in futuro haberet. 
769	Sed plurimi pereunt, qui putant utrisque placere, 
770	Idolis atque Deo, placeat cum nemo duobus. 
771	Ynus est in caelo Deus caeli, terrae marisque, 
772	Quem Moyses docuit ligno pependisse pro nobis. 
773	Ynde quidam errant jgnaui talia passum, 
774	Non satis intenti mysterio Dei secreto. 
775	Inuidia Diaboli mors introiuit in orbem, 
776	Quam Deus occulte destruxit uirgine natus. 
777	Qua natiuitate excordantur caeci Iudaei, 
778	Stulto<S> infatuant scelere commisso cruenti. 
779	Nemo potest ullum excusamen dicere postquam, 
780	Cum modo sit nobis facultas data credendi. 
781	Non uenit in uano Dominus in terris e caelo, 
782	Sed uenit, ut faceret populum suo nomine dictum. 
783	Quem si quis confessus non erit in ista natura,. 
784	Perdit et quod uixit, et in poena sero declamat; 
785	Aut certe, dum sperat ex spectans credere canus, 
786	Excluditur diu(t)ius ab aeterna uita defunctus. 
787	Ergo iam ad illum citius recordari debemus. 
788	Qui nobis post obitum pollicetur reddere uitam. 
789	Insuper hoc addit, inmortales esse futuros 
790	Et frui, quod oculus non uiderat ante, uidendo. 
791	Sex milibus annis prouenient ista repletis, 
792	Quo tempore nos ipsos spero iam in litore portus. 
793	Tunc homo resurget solis in agone reductus 
794	Et gaudet in Deo reminiscens, quid fuit ante; 
795	Qui, sicut audiuit fragilis in pristina carne, 
796	Cum sit incorruptus, recognoscit ante promissa. 
797	Quam gloriam mirans homini prouenisse sic inquit: 
798	Qualiter audiui prius, sic singula cerno., 
799	Haec pariter omnes clamant ab inferno leuati: 
800	Quemadmodum ante audiuimus, ecce uidemus! 
801	Cedet dolor omnis a corpore, cedet et ulcus, 
802	Nec erit anxietas ulla nisi gaudia semper. 
803	Quisque tribus credit et sentit unum adesse,. 
804	Hic erit perpetuus in aeterna saecla renatus. 
805	Sed quidam hoc aiunt: Quando haec uentura putamus ? 
806	Accipite paucis, quibus actis illa sequantur. 
807	Multa quidem signa fient tantae termini pesti, 
808	Sed erit initium septima persecutio nostra. 
809	Ecce iam ianua(m) pulsat et cingitur ense, 
810	10 Qui cito traiciet Gothis inrumpentibus amne. 
811	Rei Apollyon erit cum ipsis, nomine dirus, 
812	Qui persecutionem dissipet sanctorum in armis. 
813	Pergit ad Romam cum multa milia gentis 
814	Decretoque Dei captiuat ei parte subactos. 
815	Multi senatorum tunc enim captiui deflebunt 
816	Et Deum caelorum blasphemant a barbaro uicti. 
817	Hi tamen gentiles pascunt Christianos ubique, 
818	Quos magis ut fratres requirunt gaudio pleni. 
819	Nam luxuriosos et idola uana colentes 
820	Persecuntur enim et senatum sub iugo mittunt. 
821	Haec mala percipiunt, qui sunt persecuti dilectos : 
822	Mensibus in quinque trucidantur isto sub hoste. 
823	Exurgit interea sub ipso tempore Cyrus, 
824	Qui terreat hostes et liberet inde senatum. 
825	Ex infero redit, qui fuerat regno praeceptus 
826	Et diu seruatus cum pristino corpore notus. 
827	Dicimus hunc autem Neronem esse uetustum, 
828	Qui Petrum et Paulum prius puniuit in urbe. 
829	Ipse redit iterum sub ipso saeculi fine 
830	Ex locis apocryphis, qui fuit reseruatus in ista. 
831	Hunc ipse 〈se〉natus inuisum esse mirantur; 
832	Qui cum apparuerit, quasi deum esse putabunt. 
833	Sed priusquam ille ueniat, prophetabit Helias 
834	Tempore partito, medio hebdomadis axe. 
835	Conpleto spatio succedit ille nefandus, 
836	Quem et Iudaei simul tunc cum Romanis adorant. 
837	Quamquam erit alius, quem expectant ab oriente,, 
838	In nostra caede tamen saeuient cum rege Nerone. 
839	Ergo cum Helias in Iudaea terra prophetat, 
840	Et 〈signo〉 signat populum in nomine Christi; . 
841	De quibus quam multi quoniam illi credere nolunt, 
842	Supplicat iratus Altissimum, ne pluat inde: 
843	Clausum erit caelum ex eo nec rore madescet, 
844	(Et) flumina quoque iratus in sanguine uertit. 
845	Fit sterilis terra nec sudat fontibus aquae, 
846	Vt famis inuadat; erit tunc et lues in orbe. 
847	Ista quia faciat, cruciati nempe Iudaei 
848	Multa aduersus eum conflant in crimina falsa, 
849	Incenduntque prius senatum consurgere in ira 
850	Et dicunt Heliam inimicum egere Romanis. 
851	Tunc inde confertim motus senatus ab illis 
852	Exorant Neronem precibus et donis iniquis: 
853	Tolle inimicos populi de rebus humanis, 
854	Per quos et di nostri conculcantur neque coluntur. 
855	At ille suppletus furia precibusque senatus 
856	Vehiculo publico rapit ab oriente prophetas. 
857	Qui satis ut faciat illis uel certe Iudaeis, 
858	Immolat hos primum et sic ad ecclesias exit. 
859	Sub quorum martyrio decima pars conruit urbis 
860	Et pereunt ibi homines septem milia plena. 
861	Illos autem Dominus quarto die tollit in auras, 
862	Quos illi uetuerant sepultura condi iacentes; 
863	Suscitanturque solo inmortales facti de morte, 
864	Quos inimici sui suspiciunt ire per auras. 
865	Territi nec sic sunt, sed magis intra crudescunt 
866	Ad populum Christi execrantes odio toto. 
867	Indurauit enim Altissimus corda nefanda, 
868	Sicut Pharaoni prius indurauerat aures. 
869	Hic ergo rex durus et iniquus, Nero fugatus, 
870	Pelli iubet populum Christianum ipsa de urbe, 
871	Participes autem duo sibi Caesares addit, 
872	Cum quibus hunc populum persequatur diro furore. 
873	Mittunt et edicta per iudices omnes ubique, 
874	Vt genus hoc hominum faciant sine nomine Christi. 
875	Praecipiunt quoque simulacris tura ponenda 
876	Et, ne quis lateat, omnes coronati procedant. 
877	In ista historia si fidelis ire negauit,. 
878	Feliciter erit: sin uero, de turba fit unus. 
879	Nulla dies pacis tunc erit nec oblatio Christo, 
880	Sed crnor ubique manat, quem describere uincor; 
881	Vincunt enim lacrimae, deficit manus, corda tremescunt, 
882	Quamquam sit martyribus aptam tot funera ferre; 
883	Per mare, per terras, per insulas atque latebras 
884	Scrutanturque diu, exsecratos uictima(m) ducunt. 
885	Haec Nero tunc faciet, triennii tempore toto 
886	Et anno dimidio statuta tempora conplet 
887	Pro cuius facinore ueniet uindicta letalis, 
888	Vt urbs et populus ille cum ipso tradatur, 
889	Tollatur imperium, quod fuit inique repletum, 
890	Quod per tributa mala diu macerabat omnes. 
891	Exurget iterum in istius clade Neronis 
892	Rex ad oriente(m) cum quattuor gentibus inde, 
893	Inuitatque sibi quam multas gentes ad urbem, 
894	Qui ferant auxilium, licet sit fortissimus ipse, 
895	Inplebitque mare nauibus cum milia multa, 
896	Et si quis occurrerit illi, mactabitur ense; 
897	Captiuatque prius Tyrum et Sidona subactas, 
898	Nam inde finitimae gentes terrore fatiscunt. 
899	Hinc lues, hinc bella, hinc fames, hinc nuntia dura 
900	Miscenturque simul, quo fiat turbatio mentis. 
901	Interea fremitum dat tuba de caelo repente, 
902	(895) Cuius omni loco sonitus praecordia turbat. 
903	Videbitur et tunc ignea quadriga per astra 
904	Et facula currens, nuntiet ut gentibus ignem. 
905	Siccatur fluuius Euphrates denique totus, 
906	Vt uia paretur regi cum gentibus illis. 
907	Persae, Medi, simul Chaldaei, Babyloni uenibunt, 
908	Inmites et agiles, qui nesciant ulli dolere. 
909	Hic ergo exoriens cum coeperit inde uenire, 
910	Turbaturque Nero et senatus proxime uisum. 
911	Et ibunt illi tres Caesares resistere contra: 
912	Quos ille mactatos uolucribus donat in escam. 
913	Exercitus quorum necesse est uictorem adorent, 
914	Cum quo redeuntes in urbe mente mutata 
915	Spoliant templa et, quidquid est intus in urbe, 
916	Diripiunt mactantque uiros ingenti cruore; 
917	Nonissime nudam adigunt incendio facto, 
918	Vt neque uestigium eius appareat ultra. 
919	Cuius in exitio tabescunt corda potentium 
920	Nec se adinueniunt, in quo sint tempore, bruti. 
921	Haec quidem gaudebat, sed tota terra gemebat; 
922	Vix tamen aduenit illi retributio digna. 
923	Luget in aeternum, quae se iactabat aeterna, 
924	Cuius et tyranni iam tunc iudicantur a Summo. 
925	Stat tempus in finem fumante Roma maturum, 
926	Et merces adueniet meritis partita locorum. 
927	Inde tamen pergit uictor in terra Iudaea, 
928	Quem ipsi Iudaei specta〈ra〉ut uincere Romam. 
929	Multa signa facit, ut illi credere possint, 
930	Ad seducendos eos quoniam est missus iniquus; 
931	Quem tamen e caelo increpat uox reddita Summi. 
932	De Persida homo inmortalem esse se decit. 
933	Nobis Nero factus Antichristus, ille Iudaeis; 
934	Isti duo semper prophetae sunt in ultima fine. 
935	Vrbis perditio Nero est, hic terrae totius; 
936	De quo pauca tamen suggero, quae legi secreta. 
937	Displicet interea iam sero Iudaeis et ipsi?, 
938	Susurrantque simul, quoniam sint fraude decepti. 
939	Exclamant pariter ad caelum uoce deflentes, 
940	Vt Deus illis subueniat uerus ab alto. 
941	Tunc Deus omnipotens, terminet ut cuncta, quae dixi, 
942	Producet populum celatum tempore multe. 
943	Sunt autem Iudaei, trans Persida flumine clausi, 
944	Quos usque in finem uoluit Deus ibi morari. 
945	Captiuitas illos ibidem redegit ut essent; 
946	Ex duodena tribu noue(m) semis ibi morantur. 
947	Mendacium ibi non est, [sed] neque odium ullum; 
948	Idcirco nec moritur filius suus ante parentes; 
949	Nec mortuos plangunt nec lugunt more de nostro, 
950	Expeotant quoniam resurrectionem[que] futuram. 
951	Non animam ullam uescuntur additis escis, 
952	Sed olera tantum, quod sit sine sanguine fuso. 
953	Iustitia pleni inlibato corpore uiuunt, 
954	In illis nec genesis exercet impia uires. 
955	Non febres accedunt in illis, non frigora saeua, 
956	Obtemperant quoniam uniuersa candide legis; 
957	Quae nos et ipsi sequemur pure uiuentes; 
958	Mors tantum aderat et labor, nam cetera surda. 
959	Hic ergo populus, qui nunc est extra repostus, 
960	Siccato fluuio repetet in terra Iudaea; 
961	Cum ipsis et Deus ueniet implere promissa, 
962	Qui per totum iter exultant Deo praesente. 
963	Omnia uirescunt ante illos, omnia gaudent, 
964	Excipere sanctos ipsa creatura laetatur: 
965	Omni loco fontes exurgunt esse parati, 
966	Qua graditur populus Summi cum terrore caelesti. 
967	Vmbraculum [illis] faciunt nubes, ne uexentur a sole, 
968	Et ne fatigentur, substernunt se montes et ipsi; 
969	Praemittetur enim ante illos angelus Alti, 
970	Qui ducatum eis pacificum praestet eundo. 
971	Hi sine labore leuiter gradiuntur euntes 
972	Et quasi leones, qua transeunt, omnia uastant. 
973	Neque gens ulla quidem poterit resistere contra, 
974	Si bellum intulerit, cum sit Deus ipse cum illis. 
975	Expugnant gentes, ciuitates quoque deponunt, 
976	Permissione Dei uiduant colonias omnes, 
977	Auro uel argento locupletanturque praedando 
978	Et sic honestati hymnos pariterque decantant. 
979	Mox autem properant sanctae ciuitati paternae, 
980	Expauescet enim terribilis ille tyrannus, 
981	Et fugit ad reges Boreae cum concitu magno, 
982	Vnde rapit populum, ut stet quasi contra (re)pugnans. 
983	Cum properant autem exercitu Dei rebelles, 
984	Sternunturque solo ab angelis proelio facto 
985	(Et prensus ad〉ulter, ipsius et pseudopropheta 
986	Mittunt<ur in stagnum sub i)gnea p〈o〉ena uiuentes. 
987	Quorum qui pn〈m〉ores, praepositi siue legati, 
988	In looo seruorum rediguntur sancti (s) iniqui. 
989	Interea sancti intrant in colonia sancta, 
990	Qui Dei promissa capiant sine fine laetantes. 
991	Exorant Deum pro mortuis uti resurgant, 
992	Quod ipse promisit olim de anastasi prima. 
993	Incipiet Deus iam tunc inimicis irasci, 
994	Status (us)que dies quoniam aduenit iniquis. 
995	Cum coeperit autem mundum iudicare per ignem, 
996	Deuitatque pios et cadet super impios ignis. 
997	Vix remanent pauci, qui referant talia facta, 
998	Et qui reservantur, ut seruiant iustis, euadunt. 
999	Post persecutionem sanctorum et funera tanta 
1000	Imminet ut ueniat dies detestabilis, ardens. 
1001	Ecce canit caelo rauca, sed ubique resultans, 
1002	Quae pauidat totum orbem in ruina cadentem. 
1003	Sol fugit incaute, subito fit noctis imago, 
1004	Et Deus exclamat: Quamdiu me ferre putasti? 
1005	Cuius signo dato pestis ruet aethere toto, 
1006	Cum strepitu tonitrui descendit impetus ignis. 
1007	Tunc aliud atque aliud fulmen iactatur ab astris, 
1008	Ignea tempestas furit reseruata tot annis.;- 
1009	Rugit pestifera clades, tremit excita tellus, 
1010	Nec, quo se auertat, prouidet gens omnis humana. 
1011	Stellae cadunt caeli, iudicantur astra nobiscum: 
1012	Turbantur caelicolae, agitur dum saecli ruina. 
1013	Suppetium nullum tunc erit et clamor inanis; 
1014	Non nauis accipiet hominem, non ulla latebra; 
1015	Nec illi subueniunt, quos ante pro magno colebant: 
1016	Quisque sibi satagit, sed nil profic<i>et illi; 
1017	His tantum proficiet, qui fuerint Christo notati;. 
1018	Ros ad illos erit, nam ceteris poena letalis. 
1019	Pars incredulorum seruatur molliter usta, 
1020	Vt genus ipsorum iterum se in ultimo plangat. 
1021	Quocumque se uertunt homines, uis ignea feruet; 
1022	Aer ipse mundi, qui placebat ante, crematur. 
1023	Quot strepitus caeli ingruentis fulmine dicam, 
1024	Cum ira tot annis collecta funditur omnis? 
1025	Hinc ignis, hinc tonitrua, hinc turbines, tot mala, feruunt, 
1026	Bapieturque polus subi<ta> ui mortis in umbram. 
1027	Partim terra tremens laxat fu(ndamina tota), 
1028	(Par)tim tonitrua disrumpunt moenia firma; 
1029	(Atque disturbantur m)uri sicut puluis in auras; 
1030	Saxa uolant, uen(tis nudantur) tecta domorum. 
1031	Vastantur patriae, prosternitur ciuitas omnis 
1032	* t * * osculum uestigio tradat. 
1033	Tot crepitus, tantos fragores t<antasque) ruinas 
1034	Quis po(te)rit ferre aut na<u>f<ra>gia tanta <uitare)? 
1035	Quid misera mater faciet tunc paruolo dulci ? 
1036	Aut si pater natum piet, quid profic <i> et illi? 
1037	Vae refugis Domini, uae et sine Christo n<e>fa<n>dis, 
1038	Quorum et laeta(n)tes iudicantur <et> pie flentes! 
1039	Pla(nget prae)terea mugitibus tota natura, 
1040	Donec cesset furia (tandem conp)leta caelestis. 
1041	Tunc mensibus septem remundabitur terra per ignem 
1042	Et qui f(uit> humilis ueniens de caelo uidetur. 
1043	Cum illo descendent angeli claritatis aeternae, 
1044	Rumpen<tur) et tumuli, exurgent corpora iusta; 
1045	Quae rapiunt nubes et portant <obui)a(m Ch)risto 
1046	In a(e)ra; Dominum <ex>cipiunt sancti uiuentes. 
1047	Suscitat e(t) illos), ut uideant gloriam eius, 
1048	Quem cruce fixerunt; sed denuo reddet in imis. 
1049	Vae miser<is> illis ! Testis est necatus ab illis. 
1050	Quod poenis ipsorum prouidi dolo t * * 
1051	* * nius sistic * * i 
1052	Haec non de inuidia canimus, sed fixa uidemus. 
1053	Cum iusti laetantur, <illi> in inferno cremantur; 
1054	Dau<id) illis dixit: Domine, redde ill〈is〉 iniqua! 
1055	Et si non crediderint, in umbra mortis abibunt. — 
1056	(H)ic utique poterat plebi suae laeta precari; 
1057	Cur (magis op)tauit: Descendant uiu(i) deorsum? 
1058	Ceteri qui fuer<int) in aduentum Christi de sanctis, 
